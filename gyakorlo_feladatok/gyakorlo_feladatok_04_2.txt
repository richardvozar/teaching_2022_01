4. órához plusz gyakorlók
1. feladat: Leghosszabb szó
Írj egy leghosszabb_szo nevű függvényt, amely egy szöveget kap paraméterül (a szöveg szóközzel elválasztott szavakat tartalmaz)! A függvény térjen vissza a szövegben található leghosszabb szóval! Amennyiben több szó is ugyanolyan hosszú, akkor közülük a szövegben korábban előfordulót add vissza!

Ha a paraméterül kapott szöveg az üres string, akkor a visszatérési érték a HIBA! szöveg legyen! (üres string = 0 hosszú szöveg)

Példa:

Input: "Szia uram! Mondd mar meg, hogy hany ora van!"
Return: 'uram!'

Input: ""
Return: 'HIBA!'
2. feladat: Gyenge jelszavak
Elliot egy új feladattal bízza meg alkalmazottját. Elliotnak ki kell válogatnia a vállalat által használt jelszavak közül azokat, amelyek gyengének minősülnek.

Írj egy gyenge_jelszavak nevű függvényt, amely egy jelszavakat tartalmazó listát kap paraméterül! A függvény tegye egy új listába és írja ki ezek közül a gyenge jelszavakat! Egy jelszót gyengének tekintünk, ha azrövidebb, mint 5 karakter.

Példa:
Input:* ['Root', 'Kekw2000', 'H0sszuJelszoG0esBrrr', 'Admin123456', 'sub2Pewdiepie', 'asdqwe', 'K1L0']*
Return: ['Root', 'K1L0']
3. feladat: Abszolútérték-maximum
Írj egy abs_max nevű függvényt, amely két egész számot vár paraméterül, és visszatér ezek abszolútérték-maximumával! Tehát vesszük mindkét szám abszolútértékét, és ezek közül visszaadjuk a nagyobbat.

Példa:
Input:* 12, -15*
Return: 15
4. feladat:  Kuba
Kuba egy Discord szerveren moderátor. A szabadidejét sokszor azzal tölti, hogy a szerver bizonyos tagjainak a felhasználónevét átírja a következőképpen:

- a felhasználónév végére egy . (pont) karaktert tesz, amennyiben az eredetileg nem végződött pontra
- ellenkező esetben, pont karakterre végződő felhasználónevek esetén eltávolítja a név végéről a pontot.
Írj egy kuba nevű függvényt, amely egy felhasználónevet (string) kap paraméterül, elvégzi a fenti szabályok alapján a név átalakítását, majd kiírja az így kapott eredményt!

Példa:
Input: 'Korte12'
Return: 'Korte12.'

Input: 'Tamas.'
Return: 'Tamas'
5. feladat: Armstrong-szám
A matematikában egy n-jegyű számot Armstrong-számnak nevezünk, ha minden számjegyét az n-edik hatványra emelve és összeadva az eredeti számot kapjuk. Például a 153 egy Armstrong-szám, hiszen .

Írj egy armstrong_szam nevű függvényt, amely garantáltan egy nemnegatív egész számot kap paraméterül, és kiírja, hogy a paraméterben kapott szám Armstrong-szám vagy sem!

Példa:

Input: 153
Return: True

Input: 1999
Return: False

Input: 8208
Return: True